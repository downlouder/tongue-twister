<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Skoromovki</title>
    <link rel="stylesheet" href="style.css" />
  </head>
  <body>
    <div>
      <h2>Найдовша скоромовка</h2>
      <p>
        У четвер четвертого числа о четвертій дня у центрі столиці садівник
        розсадівникувався. Та так розсадівникувався, що разом з садом троянд
        висадив ще й сад азалій, сад каприфолій та розарій у садочку навпроти,
        потім ще навпроти, та ще навпроти. Там, де росла липа біля Пилипа, який
        жив із Пилипицею та пилипеленятами. Якраз із пилипеленятами у цей час
        пиляв Пилип поліна з лип. Притупив пилку Пилип. А потім Пилип і Пилипко
        поливали липки. Виросли липки й у Пилипа, й у Пилипка. А Пилипиця
        напекла пироги перепечені, перцем переперчені. Бо була засмучена,
        змучена та вимучена тим, що всю ніч миші в шафі шаруділи, шість шарфів
        шерстяних з`їли. І хотіла влізти в шафу кішка, там де шурхотить у шафі
        мишка. Але мишка раз прийшла до кішки, уклонилась кішці в ніжки, кішці –
        смішки, мишці – нітрішки. Та обидва потім так вимокли-перемокли під
        жахливою зливою під кущем, з жуком та джмелем, що здружилися. Тому був
        собі коточок, украв собі клубочок – та й сховався в куточок. А Пилипиха
        плакала-неплакала, їй плакати – ніколи. Та так з відчаю, що шарфи з’їли,
        голосила-переголосила, що заболіло горло в господині, бо багато
        говорила, переговорила, перенаговорювала на мишку, кішку, й сусідську
        кішку й мишку, та ще й шишки на сосні та шахи на столі. І побігла
        стежинами, поміж ожинами, туди, де у діброві – дуби, під дубами – гриби,
        трава – між грибами, хмарки – над дубами. Й млин стоїть, скоро не
        вистоїть. Прилетіли горобці – говорили про крупці; не про крупці, не про
        крупицю, а про круп’ячко. От і набрала Пилипиця на млинІ борошна та
        крупячка жменями й торбинами. А на пагорбі одна торба впала та котилася
        з високого горбА, в торбі паляниця Пилипу й Пилипиці. Пилип знизу
        верещить, Пилипиця зверху пищить, торбина тріщить. Одначе котилася вона,
        не перекотилася, тріщала, та не тріснула. Як раз у цей час їхала Хима до
        Максима візком-тарадайкою; тарадайка торохкоче, сива кобила везти не
        хоче. Бо підкова клокоче. Наче лелека до лелеченят летіла й клекотіла.
        От біля тарадайки з її хазяйкою й спіймала Пилипиця торбицю. А поруч
        чорно-білий чорногуз у болото чорне вгруз і чапля сохла, чапля чахла,
        чапля здохла. Дорогою Пилипиця зупинилася біля броду, біля саду, там, де
        бабин виораний город. Де барабанять по городу бараболя та горох. А горох
        у городі виріс небувалий, одначе горобці город пограбували. Одне
        втішило, що бабин біб розцвів у дощ. Буде бабі біб у борщ. Набрала й
        бобів собі господиня, й гороху. А трохи далі в горішнику горішенька
        горішками обвішана. Обтрушують горішки Орішка та Тимішка. Попросила в
        малих малу жменю малих горіхів для милих своїх малих. Їхній батько Гриць
        ніс горіх через поріг. Став на горіх, упав на поріг. Тому що всю ніч
        пильно поле пильнував, перепелів полював. А Пилипиця згадала, як
        приснивсь сьогодні сон сусідці, що приніс їй сусіда сік з суниці. То
        вона вже за суницю не питала, лише горіхів повну жменю набрала. Й
        побігла знов Пилипиця поміж ожинами назад стежинами додому, щоб напекти
        для синів-молодців свіженьких млинців, пироги ж були – перепечені,
        перцем переперчені. А вона ж, мов та квочка, що ходить коло кілочка,
        водить діточок коло квіточок, над своїми синами носиться без устану.
        Тому за годину були у печі смачні та гарячі пшеничні калачі. Зі свіжою
        ожиною, бабиними бобами, горохом та сиром з горіхами з горішника, що
        збирали Тимошка й Оришка. І хвалили молодці ті млинці на молоці і гарячі
        калачі, що пеклися у печі. Коржі – з медом, коржі – з маком, і смаженя –
        з пастернаком, і галушкИ – з лютим перцем, господиню з добрим серцем, що
        ще й сусідам усім за спасибі дала ще й хрону, дала риби, мАківку – до
        мачини, перченятко – до перчини. А потім чорним вечором пригощала й
        синів, і гостей чаєм з печивом. А дідусь Опанас купив ананас. Кликав:
        “Приходьте до нас – почастуємо вас!”. А Пилипиця стільки
        наготувала-переготувала, що не до ананасів їй було, і вона
        кликала-перекликала усіх сусідів та їхніх сусідів із сусідніх дворів до
        себе, та накликала усе місто. Їли-їли – не переїли, та ще й на завтра
        лишилося. Тож хочеш їсти калачі – не лежи на печі! От такий вийшов
        бенкет на весь світ, а все через того садівника, що розсадівникувався
        своєю розсадою троянд.
      </p>
    </div>
    <div>
      <h2>Довга скоромовка</h2>
      <p>
        У четвер четвертого числа, в чотири з чвертю години, лігурійский
        регулювальник регулював в Лігурії, але тридцять три кораблі лавірували,
        лавірували, та так і не вилавірували, і потім протокол про протокол
        протоколом запротоколював, як інтерв'юером беруть інтерв'ю лігурійский
        регулювальник речисто, та не чисто рапортував та так зарапортувався про
        розмокропогодюючу погоду, щоб інцидент не став претендентом на судовий
        прецедент, лігурійский регулювальник акліматизувався в неконституційному
        Константинополі, де чубаті реготушки реготом реготали і кричали турку,
        який начорно обкурений трубкою: не кури, турка, трубку, купи краще стос
        пік, краще пік стос купи, а то прийде бомбардир з Брандебурга – бомбами
        забомбардує за те, що хтось чорнорилий у нього пів двору рилом зрив,
        вирив і підрив; але насправді турка не був у справі, та й Клара-краля в
        той час кралася до скрині, поки Карл у Клари крав корали, за що Клара у
        Карла вкрала кларнет, а потім у дворі деготнікової вдови Варвари два ці
        злодії дрова крали; але гріх – не сміх – не вклались у горіх: про Клару
        з Карлом в мороці всі раки шуміли у бійці, – от і не до бомбардира
        злодіям було, але й не до деготнікової вдови, і не до деготнікових
        дітей; проте розлючена вдова прибрала в сарай дрова: раз дрова, два
        дрова, три дрова – не вмістилися всі дрова, і два дроворуби, два
        дровокола- дроворуби для розчуленої Варвари видворили дрова вшир двору
        назад на дров'яний двір, де чапля чахла, чапля сохла, чапля здохла;
        курча ж чаплі чіпко чіплялося за ланцюг; молодець проти овець, а проти
        молодця сама вівця, якій носить Сєня сіно в сани, потім везе Сенька
        Соньку з Санькою на санках: санки – скік, Сеньку – в бік, Соньку – в
        чоло, всіх – замело, а звідти тільки шапкою шишки збив, потім по шосе
        Саша пішов, саше на шосе Саша знайшов; Сонька ж – Сашкина подружка йшла
        по шосе і смоктала сушку, і причому у Соньки-вертушки в роті ще й три
        ватрушки – акурат у медовик, але їй не до медовика – Сонька і з
        ватрушками у роті паламаря перепономарить, – перевипономарить: дзижчить,
        як жужелиця, дзижчить та вертиться: була у Фрола – Фролу на Лавра
        набрехала, піде до Лавра на Фрола Лавру набреше, що – вахмістр з
        вахмістршою, ротмістр з ротмістршою, у вужа – вужата, у їжака – їжачата,
        а в нього високопоставлений гість забрав тростину, і незабаром знову
        п'ять хлопців з'їли п'ять опеньків з півчетвертиною четверика чечевиці
        без червоточини, та тисячі шістсот шістьдесят шість пирогів із сиром із
        сироватки з-під кисляку, – про все про те охало, дзвони дзвоном
        роздзвонювали, та так, що навіть Костянтин – зальцбуржский
        безперспективних з-під бронетранспортера констатував: як увесь дзвін не
        передзвонити, не перевидзвонити, так і всіх скоромовок
        неперескороговорити, не перевискороговорити; але спроба – не катування.
      </p>
    </div>
    <div>
      <h2>63 скоромовки</h2>
      <p>
        <span>1. (Б,щ) - </span>Бабин біб розцвів у дощ - буде бабі біб у борщ.
      </p>
      <p>
        <span>2. (Б,ц) - </span>Був собі цебер, та переполуцебрився на
        полуцебренята.
      </p>
      <p><span>3. (Б) - </span>Бобер на березі з бобренятами бублики пік.</p>
      <p><span>4. (Б,р) - </span>Боронила борона по боронованому полю.</p>
      <p>
        <span>5. (Б,ч) - </span>Бук бундючивсь перед дубом, тряс над дубом бурим
        чубом. Дуб пригнув до чуба бука. Буде букові наука.
      </p>
      <p>
        <span>6. (В,р,к) - </span>Варка варила вареника, Василь взяв вареника.
        Варка Василя варехою. Василь Варку вареником.
      </p>
      <p>
        <span>7. (В,ч,р) - </span>Вередували вереднички, що не зварили
        вареничків. Не вередуйте, вередниченьки, ось поваряться варениченьки.
      </p>
      <p>
        <span>8. (В) - </span>Викис, вимок, виліз, висох, став на колоду, та
        знов - бовть у воду.
      </p>
      <p><span>9. (В,р,н) - </span>Ворона проворонила вороненя.</p>
      <p><span>10. (В,д,н) - </span>Наш садівник розсадівникувався.</p>
      <p>
        <span>11. (В,ц,к) - </span>Вовк-вовцюг вівцю волік. Вова вовку - вила в
        бік. Як завив же вовк-вовцюг, миттю випустив вівцю.
      </p>
      <p>
        <span>12. (Г,к) - </span>Галасливі ґави й галки в гусенят взяли
        скакалки. Гусенята їм ґелґочуть, що й вони скакати хочуть.
      </p>
      <p><span>13. (Д,р) - </span>Дрова рубали два дроворуби.</p>
      <p><span>14. (Д,п) - </span>У нас надворі погода розмокропогодилася.</p>
      <p>
        <span>15. (Ж) - </span>Дзижчить над житом жвавий жук, бо жовтий він
        вдягнув кожух.
      </p>
      <p><span>16. (Ж) - </span>Біжать стежини поміж ожини.</p>
      <p>
        <span>17. (З) - </span>Захар заліз на перелаз. - Захарку, злізь! -
        Захарку, злазь! Зумів залізти - Знай, як злізти.
      </p>
      <p>
        <span>18. (К,п,р) - </span>Кинув кріп Прокіп в окріп. У окропі, окрім
        кропу кипить короп для Прокопа.
      </p>
      <p><span>19. (К,в) - </span>Коваль кулю кував, кував і перековував.</p>
      <p>
        <span>20. (К,д) - </span>Ходить квочка коло кілочка, водить діток,
        дрібних квіток.
      </p>
      <p><span>21. (К,ш,п) - </span>На кому шапка найковпакуватіша.</p>
      <p>
        <span>22. (К,п) - </span>Наш Карпо з своїми карпиненятами
        полукалу-карпився.
      </p>
      <p><span>23. (К,р) - </span>Не турбуйте курку - клює курка крупку.</p>
      <p><span>24. (К,в,ч) - </span>Наша верба найкорчукуватіша.</p>
      <p>
        <span>25. (К,ч,т) - </span>Не турбуйте курку, курчаточок, кучерявих
        клубочаточок.
      </p>
      <p>
        <span>26. (К) - </span>Не клюй, курко, крупку, не кури, котику, люльку.
      </p>
      <p>
        <span>27. (К,ч) - </span>Ой був собі коточок, украв солі клубочок та й
        сховався в куточок.
      </p>
      <p>
        <span>28. (К,т) - </span>Кіт котові каже: "Коте, до комори кадуб
        вкотили. В кадуб вкинеш капустину, кілька китичок калини".
      </p>
      <p>
        <span>29. (М,р,т) - </span>Ой, збирала Маргаритка маргаритки на горі.
        Розгубила маргаритки Маргаритка у дворі.
      </p>
      <p><span>30. (М,н) - </span>Їла Марина малину.</p>
      <p>
        <span>31. (П,т) - </span>Лежить п'ять п'ятаків. На кожному п'ятаку ще по
        п'ятаку.
      </p>
      <p>
        <span>32. (П,ш,к) - </span>Сів шпак на шпаківню, заспівав шпак півню: -
        Ти не вмієш так, як я, так, як ти, не вмію я.
      </p>
      <p>
        <span>33. (П,р) - </span>Вашому Паламареві нашого Паламаря не
        перепаламарювати стати. Наш Паламар вашого Паламаря перепаламарить,
        перевипаламарить.
      </p>
      <p>
        <span>34. (П,к) - </span>Їхав Прокіп мимо кіп. Лічив снопи по три копи:
        одна копа ковпаком, друга копа ковпаком, третя копа ковпаком.
      </p>
      <p>
        <span>35. (П,р,л) - </span>Був собі паламар, його діти паламаренята
        перепаламарилися.
      </p>
      <p>
        <span>36. (П,р,х) - </span>Кричав Архип, Архип охрип, не треба Архипу
        кричати до хрипу.
      </p>
      <p>
        <span>37. (П,ц) - </span>На полиці в коробиці Півкороваю і паляниця.
      </p>
      <p>
        <span>38. (П,р) - </span>Не йди попри Прокопові ворота, попри
        прокопишині.
      </p>
      <p>
        <span>39. (П,ч,к) - </span>Невеличка перепеличка під полукіпком
        розпідпадьомкалась.
      </p>
      <p>
        <span>40. (П,л,р) - </span>Пилип прилип, прилип Пилип. Пилип плаче.
        Пилип посіяв просо, Просо поспіло, Пташки прилетіли, Просо поїли.
      </p>
      <p><span>41. (П) - </span>Побіля Прокопа паляниці пекла.</p>
      <p>
        <span>42. (П,л) - </span>Пиляв Пилип поліна з лип, притупив пилку Пилип.
      </p>
      <p>
        <span>43. (П,к,р) - </span>Пік біля кіп картоплю Прокіп. Прийшов Прокіп,
        налляв окріп.
      </p>
      <p>
        <span>44. (П) - </span>Ходить перепел між полукіпками зі своїми
        перепеленятками.
      </p>
      <p><span>45. (П) - </span>Поля поле поливає, поле й переполює.</p>
      <p>
        <span>46. (Р,к,ч) - </span>В сіренької горлички туркотливе горлечко.
      </p>
      <p>
        <span>47. (Р,п,к) - </span>Їхали крамарі, стали на горі та й
        забалакалися - про Прокопа, про Прокопиху і про маленькі Прокопенята.
      </p>
      <p>
        <span>48. (С,з) - </span>Семен сіно віз - не довіз: лишив сани - узяв
        віз.
      </p>
      <p>
        <span>49. (С,н) - </span>Сидів горобець на сосні,- заснув - і упав уві
        сні. Якби не упав уві сні. Сидів би він ще на сосні.
      </p>
      <p>
        <span>50. (С,р,к) - </span>Хитру сороку спіймати морока, а на сорок
        сорок - сорок морок.
      </p>
      <p>
        <span>51. (С,б,п,р) - </span>Стриб-стриб-стриб - підстрибує по стерні
        рідня: перепілка, перепел, перепеленя.
      </p>
      <p>
        <span>52. (С) - </span>На покоси впали роси. Не бряжчать об жито коси.
      </p>
      <p>
        <span>53. (Т,с) - </span>Ходить посмітюха по смітничку з своїми
        посмітюшенятами.
      </p>
      <p>
        <span>54. (Ть,с) - </span>Босий хлопець сіно косить, роса росить ноги
        босі.
      </p>
      <p>
        <span>55. (Ф,р,м) - </span>Фірма ферму будувала. Фірмі фарби було мало.
      </p>
      <p>
        <span>56. (Х,ц) - </span>Летів горобець через верхній хлівець, ніс пуд
        гороху і нам дав потроху.
      </p>
      <p>
        <span>57. (Х,п,к) - </span>У нашого діда капелюх не по-капелюхівськи.
      </p>
      <p>
        <span>58. (Х,т) - </span>Хтось хитренький хитрував - нашу хвіртку
        поламав.
      </p>
      <p>
        <span>59. (Ц,н) - </span>Напекли млинців, назвали кравців. А кравець за
        млинці та й побіг у танець!
      </p>
      <p>
        <span>60. (Ч,т,р) - </span>У чотирьох черепашок четверо черепашенят.
      </p>
      <p>
        <span>61. (Ч,б,к) - </span>Летів горобчик, сів на стовпчик, прибіг
        хлопчик - утік горобчик.
      </p>
      <p><span>62. (Ш) - </span>Над шляхом Явдошка шукала волошки.</p>
      <p><span>63. (Ш,с) - </span>Шишки на сосні, шашки на столі.</p>
    </div>
  </body>
</html>
